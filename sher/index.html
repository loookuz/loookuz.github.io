<!DOCTYPE html>
<html lang="en">
<head>
	<meta charset="UTF-8">
	<title>MIRZO – ULUG’BEK NOMIDAGI O’ZBEKISTON MILLIY UNIVERSITETI</title>
</head>
<body style="background: #323566; display: block;">
	<div>
	<div style="text-align: center; background: white; margin: 50px auto ; width: 80%; padding: 80px 50px;">
	<h1>MIRZO – ULUG’BEK NOMIDAGI O’ZBEKISTON MILLIY UNIVERSITETI</h1>
	<img src="image.jpg" alt="Universitet">
	<p style="margin: 30px auto; width: 80%;">Dovrug‘i dunyoga doston Mirzo Ulug‘bek nomidagi O‘zbekiston Milliy universiteti 1918 yil 12 mayda tashkil etilgan. U qator yillar turli nomlar bilan atalgan. Ya'ni, 1918 yilda Musulmon xalq dorilfununi, 1918-1919 yillarda Turkiston xalq universiteti, 1919-1923 yillarda Turkiston Davlat universiteti, 1923-1960 yillarda O‘rta Osiyo davlat universiteti, 1960-2000 yillarda Toshkent Davlat universiteti deb yuritilgan. <br>
	O‘zbekiston Respublikasi Vazirlar Mahkamasining 1995 yil 14 sentyabrdagi “Toshkent Davlat universitetiga Mirzo Ulug‘bek nomini berish to‘g‘risida”gi Qaroriga binoan Toshkent Davlat universiteti Sharqning buyuk olimi va mutafakkiri Mirzo Ulug‘bek nomi bilan yuritila boshlagan. <br>
	O‘zbekiston Respublikasi Prezidenti Islom Karimovning 2000 yil 28 yanvardagi “Toshkent Davlat universitetiga “O‘zbekiston Milliy unversiteti” maqomini berish to‘g‘risida”gi Farmoni bilan bu o‘quv dargohi “Milliy universitet” maqomiga ega bo‘lgan va u Mirzo Ulug‘bek nomidagi O‘zbekiston Milliy universiteti deb atalmoqda. <br>
	Yangi o‘quv yilidan boshlab O‘zbekiston Milliy universiteti tarkibida Biologiya, Geografiya va geologiya, Jurnalistika, Ijtimoiy fanlar, Iqtisodiyot, Kimyo, Matematika, Tarix, Fizika, Xorijiy filologiya fakultetlari, 72 ta kafedra o‘z faoliyatlarini davom ettiradi. Ularda 37 yo‘nalishda bakalavrlar va 63 yo‘nalishda mutaxassisliklar bo‘yicha magistrlar tayyorlanadi. Yosh tadqiqotchilar zamon talablariga mos bo‘lgan 25 ta ilmiy laboratoriyalarda ilmiy tadqiqotlarini davom ettiradilar. <br>
	Ayni paytda talabalarga 1160 dan ziyod professor-o‘qituvchilar ta'lim-tarbiya bermoqdalar. Ularning 8 nafari akademik, 150 dan ziyodi fan doktori va professor, 400 ga yaqini fan nomzodi va dotsent darajasiga ega ekanligi O‘zbekiston Milliy universitetining ilmiy salohiyati nechog‘lik yuksakligini ko‘rsatadi. <br>
	</p>
	<img src="image2.jpg" alt="Emblema">
	</div>
	</div>
</body>
</html>